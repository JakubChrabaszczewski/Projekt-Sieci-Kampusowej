# Projekt-Sieci-Kampusowej
## Założenia ogólne dla sieci LAN
### Założenie dotyczące struktury fizycznej
1. Sieć studencka - powinna obejmować zasięgiem wszystkie sale wykładowe, ćwiczeniowe i laboratoryjne.
2. Sieć pracownicza – obejmuje swoim zasięgiem wszystkie pomieszczenia pracowników dydaktycznych. Dodatkowo we wszystkich salach laboratoryjnych, ćwiczeniowych oraz wykładowych musi istnieć jedno bezpieczne połączenie z siecią pracowniczą.
3. Sieć administracyjna – obejmuje swoim zasięgiem wszystkie pomieszczenia pracowników administracyjnych. Dodatkowo powinna zostać zabezpieczona przed różnego typu atakami sieciowymi
### Założenia dotyczące struktury logicznej
1. Sieć studencka - powinna być odseparowana logicznie i fizycznie od pozostałych sieci w kampusie. Zaprojektowana musi być strefa DMZ pozwalająca na dostęp zarówno użytkownikom sieci studenckiej, jak i użytkownikom sieci pracowników naukowych.
2. Sieć pracownicza – powinna być odseparowana logicznie od sieci administracyjnej oraz fizycznie od sieci studenckiej.
3. Sieć administracyjna – powinna być odseparowana logicznie od sieci pracowniczej oraz fizycznie od sieci studenckiej
### Założenia dotyczące pomieszczeń
Kampus powinien składać się z:
| Nazwa Sali | Ilość pomieszczeń |
|------------|-------------------|
|Sala wykładowa|9|
|Sala ćwiczeniowa|8|
|Sala laboratoryjna|12|
|Pokój wykładowców|20|
|Dziekanat|5|
|Pomieszczenie biurowe|4|
|Pokój dyrekcji|4|
### Wymagania dotyczące pomieszczeń
1. Sala wykładowa – jest największą salą w danym budynku. Znajduje się w niej stanowisko podłączone do sieci pracowników oraz możliwość dostępu bezprzewodowego do sieci studentów. 
2. Sala laboratoryjna - charakteryzuje się maksymalną liczbą stanowisk (min. 10) możliwych do instalacji względem powierzchni danego pomieszczenia, podłączonych do sieci studenckiej, oraz jednym stanowiskiem podłączonym do sieci pracowniczej. 
3. Sala ćwiczeniowa - powinna być salą większą od sali laboratoryjnej i mniejszą od sali wykładowej. Powinno się w niej znaleźć stanowisko podłączone do sieci pracowników. Liczba stanowisk podłączonych do sieci studenckiej musi być równa 1/3 maksymalnej liczby stanowisk możliwych do instalacji w danym pomieszczeniu.
4. Pokój wykładowców - o powierzchni co najmniej 15m2. Liczba stanowisk podłączonych do sieci pracowniczej jest równa maksymalnej liczbie stanowisk wynikającej z powierzchni. Powinien zostać zapewniony dostęp bezprzewodowy do sieci pracowniczej. 
5. Dziekanat – powinien być salą o co najmniej 20m2 . Liczba stanowisk podłączonych do sieci administracyjnej musi być równa ½ maksymalnej liczby stanowisk do instalacji w pomieszczeniu.
6. Serwerownia – powinna znajdować się w jednym pomieszczeniu. Liczba stanowisk zależna od potrzeb sieci komputerowej, aby istniał dostęp do wszystkich sieci i pomieszczeń IDF/MDF. Powinna być zainstalowana tutaj strefa DMZ.
7. Pomieszczenie biurowe – pomieszczenie przeznaczone dla urządzeń biurowych (2 drukarki, 1 ploter, 2 ksera, 1 skaner). Musi być zapewniona możliwość korzystania z sieci administracyjnej jak i pracowniczej.
8. Pokój dyrekcji – sala o rozmiarze co najmniej 15m2  z 2 stanowiskami podłączonymi do sieci administracyjnej oraz 1 do sieci pracowniczej.
 
